<!DOCTYPE html>
<html lang="ru">

  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">

    <title>Хвиля у Будинку Архітектора · Serhii Kulykov</title>
    <meta name="description" content="">

    <meta property="og:type" content="website">
    <meta property="og:title" content="Хвиля у Будинку Архітектора">
    <meta property="og:description" content="">

    <link rel="icon" type="image/png" href="/assets/images/favicon.png">
    <link rel="stylesheet" href="/assets/styles/index.css">
  </head>

  <body>
    <div class="page">
      <header class="header ">
        <div class="header__title">
          <a class="header__link" href="/">Serhii Kulykov</a>
        </div>
      </header>

      <main class="page__content">
        <article class="article">
  <header class="article__header">
    <time class="article__time" datetime="2023-02-17T00:00:00.000Z">
      17.02.2023
    </time>

    <h1>Хвиля у Будинку Архітектора</h1>
  </header>

  <div class="content">
    <p>Вчора відбувся великий музично-поетичний вечір творчого об'єднання Хвиля. Сьогодні я хочу поділитися враженнями. Одного разу вже писав про цей колектив. Цього разу — докладніше.</p>
<p>Перш за все, мушу знову віддати належне музикантам. Нік Корнері (клавішні) та Олександр Архіпов (скрипка) грали як завжди чудово, музична складова вечора була на висоті.</p>
<p>Я слухаю багато музики, вона надихає мене. Але я не можу сказати, що розуміюся на ній. Тому хочу звернутися до поетів: за цю складову Хвилі відповідають Сніжана Біла та Євген Лесін.</p>
<p>У минулому я написав чимало відгуків на всілякі поетичні вечори та тусовки. Я писав про їх учасників: деколи серйозно, частіше іронічно, але завжди у третій особі. Сьогодні спробую інакше.</p>
<p>Євгене, Сніжано! Звертаюсь до вас двох, крізь призму того, як сприймаю вашу творчість. Ви органічно виглядаєте на сцені разом. Між вами є хімія, яка робить ваш діалог цікавішим.</p>
<p>Прошу зрозуміти правильно: я звертаюсь до вас, як до рівних собі, без зверхності. Зрештою, я не набагато старший. Не збираюсь повчати: мені самому є над чим працювати.</p>
<p>Вчора ви вперше вийшли на велику сцену. Мені колись теж так пощастило. Але через низку подій, обставин, знайомств я вперше опинився на тій самій сцені приблизно 12 років тому. Досить давно.</p>
<p>Відтоді я зустрічав різних авторів, які читали власні вірші. Я знайомий із низкою людей, які пишуть або писали раніше, у Дніпрі та не тільки. З деякими з давніх знайомих, до речі, вчора побачився.</p>
<p>Серед тих, кого я знаю особисто, є декілька людей, яких я можу назвати поетами (навіть якщо вони про себе іншої думки). Мені справді дуже пощастило спілкуватися з ними, вчитися в них.</p>
<p>Я назвав поетами і вас. Більше того, коли я всіляко намагався допомагати вам з анонсами, завжди розповідав про вас, як про талановитих авторів. Для мене слово «талант» дещо значить.</p>
<p>Тільки пам'ятатимемо, що талант — то лише п'ять відсотків. Решта — праця, у нашому з вами випадку — над словом. До речі, це я зараз нагадую також і самому собі: зайвим точно не буде.</p>
<p>Ви щирі, і це вже щось. У вас є власний стиль, певний рівень техніки. Зрештою, у вас є те, чим варто ділитися: ваш біль, ваше світло, ваші почуття. Ви вже вмієте донести це до слухачів.</p>
<p>Звісно, завжди є «але». Втім, зараз не хочу вас критикувати. Деякі рими, окремі слова, які дещо ріжуть... Сьогодні я про інше. Прошу вас тільки вміти почути тих, кому є що вам сказати.</p>
<p>Звісно, я хотів би поділитися з вами власним досвідом. Розповісти про те, що одні й ті самі вірші десь працюють краще (як от у затишному кафе), але на великій сцені не завжди так само чипляють.</p>
<p>Я б хотів розповісти і про те, що успіх в аудиторії — ситуативна річ. Мені це добре знайоме: колись я виграв гран-прі фестивалю з суворим журі, а вже за місяць, в іншому оточенні, на слемі забув текст і вилетів одразу.</p>
<p>Мені неодмінно буде про що поговорити з вами. Потім. А зараз — це ваш шлях. Ви молоді, десь занадто відверті, десь майже переходите на крик, сльози, навіть лозунги. Це природньо і зворушливо.</p>
<p>Наприкінці вечора я бачив вас щасливими — і радів разом із вами. Але перед тим, чесно кажучи, хотілося зігріти пледами вас усіх, не тільки Сніжану. А ще пригостити чаєм (термос став мені у нагоді).</p>
<p>Не буде перебільшенням сказати, що певною мірою у ваших очах я побачив себе: того, ким я був 2010 року, коли мені було 22. Вже тоді я зустрів у Дніпрі кількох старших товаришів, які мене підтримали.</p>
<p>Сьогодні я хочу щиро підтримати вас. Ви робите важливу справу. Впевнений: ваша творчість когось змогла підбадьорити, у багатьох — відгукнулася. Вчора ви тягнулися до публіки, вона — до вас.</p>
<p>Втім, навіть на великій сцені вам дуже личить, коли ви звертаєтеся одне до одного. Робіть це частіше! Ви — дует, ваша творчість від цього тільки виграє. Саме це я ціную у вашій Хвилі.</p>
<p>Був радий деякі з віршів почути у тиші. Так, музика допомагає, але на відміну від менших приміщень, у ній іноді губляться рими, або навіть цілі рядки. Сумно, коли це трапляється з кінцівками.</p>
<p>Якщо дозволите, останнє зауваження. Ви пишете та читаєте про серйозні речі. Віра. Війна. З цими темами я працюю обережно: слово взагалі цього вимагає. Знаю людей, які пояснять це краще за мене.</p>
<p>Наостанок ще раз хочу подякувати вам! Вчора для мене у певному сенсі зійшлися зірки —  у тому, що стосується поезії, і не тільки. Я пам'ятатиму цей день. І неодмінно завітаю до вас знову.</p>

  </div>
</article>

      </main>

      <footer class="footer">
        <ul class="social">
          <li class="social__item"><a rel="noopener noreferrer" href="https://facebook.com/iamkulykov">Facebook</a></li>
          <li class="social__item"><a rel="noopener noreferrer" href="https://instagram.com/serhiikulykov">Instagram</a></li>
          <li class="social__item"><a rel="noopener noreferrer" href="https://twitter.com/iamkulykov">Twitter</a></li>
          <li class="social__item"><a rel="me" href="https://fosstodon.org/@kulykov">Mastodon</a>
          <li class="social__item"><a rel="noopener noreferrer" href="https://www.linkedin.com/in/iamkulykov/">LinkedIn</a></li>
        </ul>

        <p>This website doesn't track you and doesn't collect any data.</p>
      </footer>
    </div>
  </body>

</html>
