---
layout: poem
tags: ['poetry', 'recent']
title: Сповідь
date: 2023-01-19
---

Тендітну, крихку гармонію<br>
Порушуючи навмисно,<br>
Не бійся — не збожеволію.<br>
Для кожної речі — місце,<br>
Свій час для всього: ухилення<br>
Від полум'я чи обіймів...<br>
Нещастя моє — відбілене<br>
І майже не безнадійне —<br>
Турбує, та нишком світиться.<br>
Не тисне душа на гальма:<br>
Римуються нісенітниці —<br>
Ти тільки читай, благаю!<br>
Хоч все це — цитую класика —<br>
«Спонтанно, чомусь банально»...<br>
Натхнення мене привласнило,<br>
Війна у мені з'єднала<br>
Любов із безпосередністю.<br>
Ну ось тобі сповідь щира,<br>
Як болісно прагну березня,<br>
Як гостро бажаю миру.
