---
layout: poem
tags: archive
title: Кола на воді
year: 2006
---

Ну ось і все. Між нами знову — прірва.<br>
Її не подолаю. Тільки біль<br>
В душі моїй, палкій і непокірній,<br>
Що марних не облишила зусиль.<br>

Байдужість бачу у твоїм обличчі —<br>
Це гірше, аніж тисяча образ.<br>
Мить щастя промайнула — знову звично<br>
Пишу про тебе — але не про нас...<br>

На самоті, щодня — у чорній скруті,<br>
Не впораюся з ламкістю подій.<br>
Думки мої, тобою не почуті,<br>
Розходяться, мов кола на воді.<br>

Ну ось і все. Так смішно і картинно<br>
Я, мабуть, виглядав в твоїх очах.<br>
Себе я звинувачую невпинно,<br>
Хоча вже більше нічого втрачать.<br>

Пробач мені цю зайву романтичність,<br>
Пробач усе й забудь, бо саме час.<br>
Мить щастя промайнула — знову звично<br>
Пишу про тебе — але не про нас...<br>

На самоті, щодня — у тому ж пеклі,<br>
Існую без підстави для надій.<br>
Думки мої, безглузді та відверті,<br>
розходяться, мов кола на воді...
