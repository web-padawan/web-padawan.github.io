---
layout: poem
tags: ['poetry', 'recent']
title: Заповідь (самопереклад)
date: 2023-02-14
---

Я вчора з янголом пиячив<br>
У пастці димних кабінетів,<br>
І він казав мені: «Хлопаче,<br>
Не сотвори собі Джульєтту».<br>

Я змокнув весь. Зніяковів я,<br>
Мов куля в барабані кольта —<br>
А він волав: «Лишайся вільним!<br>
Не зажадай собі Ізольди!»<br>

Я був не в змозі зупинитись,<br>
Плив у нудоту, мов геєну —<br>
Він скиглив: «Щастя у дрібницях!<br>
Тож не вкради чужу Єлену…»<br>

Я вже ридав у блювотинні,<br>
Трусили спазми, мов родео —<br>
А він репетував картинно:<br>
«Дивись, не вбий в собі Ромео».<br>

У «вертолітній», темній ночі<br>
Мене покинув той бешкетник,<br>
Шепнувши: «Плутайся, з ким хочеш.<br>
Та не чини перелюб з Гретхен».<br>

[Оригінал](/poetry/2010-04-commandment/)
