---
layout: poem
tags: ['poetry', 'recent']
title: Троянді
date: 2023-02-26
---

Шепоче дощ, одвічний і цілющий,<br>
Що литиме і років через сто.<br>
І вже давно не лічать наші душі<br>
Обірваних червоних пелюсток.<br>
Так чесно і зворушливо — впустити<br>
В обійми. Заохочувати спів,<br>
Що пеститиме смужки оксамиту<br>
У щільному оточенні шипів.<br>
А принци, білі коні чи планети —<br>
То тільки антураж в небесній грі.<br>
Твій хист у переконливості. Де ти<br>
Навчилась, як писав Екзюпері,<br>
Прирученню? Анапести та ямби,<br>
Рядки і рими — то не головне...<br>
Квітуча й бездоганна, як троянда,<br>
Ти знаєш невимовного мене.
