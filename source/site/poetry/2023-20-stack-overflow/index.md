---
layout: poem
tags: ['poetry', 'evening', 'recent']
title: Stack Overflow
date: 2023-02-21
---

Переповнення стеку чи серця... чимось.<br>
Це — константи, які пам'ятати варто.<br>
Ніби поки не визріли, не навчились<br>
І не склали всі іспити, всі диктанти,<br>
То й не мали дістатися розуміння.<br>
Хто доріс до нового свого намиста —<br>
Римувати і щастя, і сльози вміє.<br>
Хоч до міста приводить тропа терниста,<br>
Та в буянні нової трави не щезнуть<br>
Ці сліди: тут до нас крокували сотні.<br>
Бездоганність у створенні. Величезність.<br>
Ми прямуємо далі. Вже не самотні.
