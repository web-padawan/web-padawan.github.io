---
layout: poem
tags: ['poetry', 'recent']
title: Циталопрам
date: 2023-02-27
---

Доброго ранку, друже циталопрам.<br>
Вдячний тобі за те, що лібідо в хлам<br>
Вбито і не завадить. Бо казна-що<br>
Можна в собі дістати, коли знайшов<br>
Декого. Дещо. Те, для чого життя.<br>
Темність розбещень, ревнощів чи звитяг —<br>
То не для нас. Єдиний медикамент —<br>
Болісний час. Бурхливий, бо ще не вмер.<br>
Гра. Діалог. Невимушений цейтнот.<br>
З крану тривог — потік дивовижних нот.
