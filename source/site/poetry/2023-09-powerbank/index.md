---
layout: poem
tags: ['poetry', 'recent']
title: Повербанк (пеон третій)
date: 2023-02-06
---

Де не жив би, ким не став би,<br>
Все, що діється — на краще:<br>
Поетичний кіберсталкінг,<br>
Щем із мріями про «крашів»,<br>
Вподобайками «на чілі»<br>
(Тож лайтово і без крінжу) —<br>
Бо поразки не навчили...<br>
Отже, знову серце ріжу,<br>
Розряджаю з повербанку<br>
Злої карми кіловати.<br>
Кожний жарт повіддавав би,<br>
Щоб безкарно цілувати<br>
Ці долоні неповторні...<br>
Знов від погляду сумного<br>
Охолону: вже не horny.<br>
Оголошено тривогу —<br>
Та не гасне струм підстанцій<br>
Попри весь харасмент з неба.<br>
Файне гасло: мить, зостанься!<br>
Ти прекрасна! (це — про тебе).
