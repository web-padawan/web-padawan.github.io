---
layout: poem
tags: poetry
title: Позбавлений (самопереклад)
date: 2023-02-12
---

Позбавлений музи поет отруївся неврозом,<br>
Вся кров його — кава й найкращий етиловий спирт.<br>
Душа його ременя просить: вже встала у позу.<br>
Рука його пише, а розум — принизливо спить.<br>

Похмурий поет вже давно не співає під душем —<br>
Проте невгамовно й невпинно псує папірець,<br>
Малюючи кульки й летючих ведмедиків з плюшу,<br>
Що линуть у небо над квітками в формі сердець.<br>

Поет вже й забув, що життя без кохання солоне,<br>
Тож вкотре римує непотріб про згаслий вогонь,<br>
Про те, як в окопі стрімкого стрільця-Купідона<br>
Завмер кулемет, проковтнувши останній патрон.<br>

Та всі ті рядки — лиш невміла заміна любові,<br>
Якої нема. Навіть пристрасть — ерзац в голові —<br>
Поділась кудись! І погладшав митець, не готовий<br>
Позбутись солодкого. Прикро! Така «се ля ві».<br>

Невдаха-поет — у полоні дурного лібідо,<br>
І годі казати, що сниться за сором йому.<br>
Він прагне тенет! Не вагаючись, зрадить собі — та,<br>
На все наплювавши, свій хист запроторить в тюрму<br>

Лише за невірну, химерну примару надії...<br>
Ну що, товариство? Патетика як вам моя?<br>
Чекаєте ще на кінцівку? Втриматись не вмію,<br>
Тож мушу щасливо збрехати: цей лірик — не я.<br>

[Оригінал](/poetry/2010-12-deprived/)
