---
layout: poem
tags: ['poetry', 'evening', 'recent']
title: Геометрія
date: 2023-02-20
---

> Just tryna be in this.<br>
> Tell me, are you too?
>
> <footer>Zayn Malik</footer>

Полюбляв геометрію більше, ніж інтеграли.<br>
Полюбляв олівці, картографію, акварелі.<br>
Не сприймаю лиш ліній війни, де усі програли,<br>
Та порожніх кутів. Тож у сховища, підземелля<br>

Не спускаюся (скільки їх, тих, хто не повернувся?)<br>
Мить пригоди із кожним сповіщенням. Як минеться,<br>
Неодмінно тобі на фейсбуці поставлю плюса.<br>
Ти поставиш мені. Вже поставила, прямо в серце.<br>

Горизонт планування завалений остаточно.<br>
Мабуть, так і знаходяться друзі: у скруті. Хто б це<br>
Розповів мені? Ох і маршрути під сонцем... Очі<br>
Не відводимо. Хочеш, ввімкну тобі щось з «Бумбокса»?<br>

Хай співає Хливнюк про строкаті свої дороги!<br>
Час і місце — із долею гратися в оригамі,<br>
Бо мій берег (крутий) та твій (а відтак пологий)<br>
Опинились водночас нашими берегами,<br>

Твій проспект із нашим Дніпро — перпендикулярні...<br>
У мені ти розгледіла те, що не вміють інші.<br>
Я вдивляюсь у тебе. Подряпані окуляри<br>
Віддзеркалюють світло, не заважають тиші.
