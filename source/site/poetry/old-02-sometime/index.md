---
layout: poem
tags: old
title: Колись
year: 2007
---

Колись я не зможу збрехати собі,<br>
Колись я нарешті закінчу цю гру.<br>
Я так з нею зрісся у вічній журбі,<br>
Шо навіть здається — тоді я помру.<br>

Тоді вже не зможу побачити знов<br>
Ці дивні, засмучені очі твої.<br>
Мені ти казала, що це не любов —<br>
А, може, любові й нема на Землі?<br>

І кожен блукає в цім світі один,<br>
Не маючи навіть сестер і братів.<br>
Можливо, не стало б і рухатись сил,<br>
Якби я сказав тобі все, що хотів...<br>

Колись я забуду той вечір удвох -<br>
А в тебе, мабуть, лише викличуть гнів<br>
Ті теплі слова і та щирість думок,<br>
Які необачно тобі я відкрив.<br>

Тоді вже не буду від щастя дурним,<br>
Навряд чи повірю підступній красі.<br>
Мені ти казала: щось дивне у цім,<br>
чому ти сумний? Ти ж такий, як усі!<br>

І саме цьому залишаюсь один,<br>
Шукаючи виходу для почуттів,<br>
У віршах із серця спекотних глибин<br>
Виплескую все, що сказати хотів...<br>

Колись я піду, і зітруться сліди,<br>
У темряві зникнуть всі залишки слів.<br>
І тільки твій пам'ятний голос завжди<br>
Лунатиме десь у провулках віків.<br>

Тоді вже не буде мені вороття,<br>
Неначе на дошці я - тільки пішак.<br>
Мені ти казала: таке є життя,<br>
Твій шлях - лише там, куди прагне душа!<br>

А отже, я буду блукати один,<br>
Не знаючи спокою й радісних снів.<br>
Але перед тим, як упасти без сил,<br>
Зумію озвучити все, що хотів.
