---
layout: poem
tags: ['poetry', 'recent']
title: Мої обійми
date: 2023-02-28
---

Минає час. Пливе поволі<br>
По хвилях втомленого неба<br>
Луна — і линуть наші долі.<br>
Бо все як слід, і все — як треба.<br>
Бо ніжний зміст мого ноктюрну<br>
Тобі вже вкотре до вподоби.<br>
Болить, а отже — не халтурно,<br>
Бо тільки так воно і робе.<br>
Нехай зігріють серед ночі<br>
Мої обійми. В них — тотожність:<br>
Найменше, що віддати хочу.<br>
Найбільше, що віддати можу —<br>
Себе. Без залишку, без решти.<br>
На мить забути застороги,<br>
Та все ще — тихо, обережно...<br>
І окрім нас, нема нікого.
